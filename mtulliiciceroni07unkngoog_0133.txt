104 DE OFFICIIS

mus. Hanc ergo consuetudinem benignitatis largitioni

munerum longe antepon03 haec est gravium hominum

atque magnorum, illa quasi adsentatorum populi mul-
64 titudinis levitatem voluptate quasi titillantium. Con·
veniet autem cum in dando munificum esse, tum ins
exigendo non acerbum in omnique re contrahenda,
vendundo emendo, ‘conducendo locando, vicinitatibus
et confiniiS, aequum, facilem, multa multis de suo iure
cedentem, a litibus vei-0, quantum liceat 'et nescio an
paulo plus etiarn, quam liceat, abhorrentem. Est enim ιο ‚
non modo liberale paulum non numquam de suo iure
decedere, sed interdum etiam fructuosum. Habenda
autem ratio est rei familiaris, quam quidem dilabi
sinere flagitiosum est, sed ita, ut inliberalitatis avari-
tiaeque absit suspicio; posse enim liberalitate uti non ιο
spoliantem se patrimonio nimirum est pecuniae fruc-
tus maximus, Recte etiam a Theophrasto est laudata
hospitalitas3 est enim, ut mihi quidem videtur, valde
decorum patere domus hominum inlustrium hospitibus
inlustribus, idque etiam rei publicae est ornamento‚2o
homines externos hoc liberalitatis genere in urbe nostra
non egere. Est autem etiam vehementer utile iis, qui
honeste posse multum volunt, per hospites apud ex-
ternos populos valere opibus et gratia. Theophrastus
quidem scribit Cimonem Athenis etiam in suos curialesss
Laciadas hospitalem fuisse3 ita enim instituisse et vili-
cis imperavisse, ut omnia praeberentur, quicumque
Laciades in villam suam devertisset.

Quae autem opera, non largitione beneficia dantur,
haec tum in universam rem publicam, tum in singulosso
cives conferuntur. Nam in iure cavere, consilio iuvare
atque hoc scientiae· genere prodesse quam plurimis

19
65

